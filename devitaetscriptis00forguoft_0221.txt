‚199-

enim temporibus circiter concilii Nicaeni ac per aliquot
decennia subsequentia floruit; nulla igitur res vetat
quin dicamus, eum et ex parentibus paganis vel ad
iidem recens conversis ortum habuisse, et partem
saltem aliquam operum suorum a. 336-337 conscrip-
sisse; ei etiam aptissime conveniunt quae congeruntur
de exemplis et testimoniis a Dissertationum auctore
allegatis, de versione Armeniaca ab ipso adhibita, de
vitiis denique quae redarguat et de moribus ac ritibus
qui ejus aetate in Ecclesia viguerint.

Antonellum praeterea in pluribus erravisse deprehen-
dimus. Falsum est quod in primo suo argumento
innuere videtur, Homilz'as universas eodem anno Gr.
648, p. Chr. 336-337, compositas esse; salsum pariter,
in illis vestigia reperiri translationis Armeniacae anti-
quioris versione apud Armenes vulgata et circa annum
432 exarata : hanc enim, non aliam, in Homilz'z's com-
parere supra (1) ex Sassio probatum est, quantum uni-
cuique satis esse debet ad eam certitudinem quae in
hujusmodi rebus requiritur.

Demum tantum abest ut plura ex argumentis enume-
ratis id efficiant quod intenditur, ut contra, si attente
perpendantur, uni Apliraati Dissertationes vindicari
posse ostendant : talia sunt consideratio variorum
temporum quibus illac prodierunt et ubique observatum
de Arianis eorumque erroribus silentium. De quibus
cum antea pluries jam egerimus (a), ad ea quae dicta
sunt lectorem remittimus.

(¹) Pag. 157 seq.
(2) Cir„ v. g„ pp. 66 seqq.‚ 74 seqq.

