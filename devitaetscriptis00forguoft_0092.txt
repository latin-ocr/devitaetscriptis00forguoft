,74-

Jam vero huc pertinent varia indicia negativa et posi—
tiva, quae ex ipsius scriptis colligere est, doctrinae sci-
licet capita, nomina propria, facta historica et alia huJus-
modi, ab eo vel silentio praetermissa, vel memorata.

Ut ea prius tangamus de quibus silet Aphraates, ab
anno circiter 320 impia Arii haeresis primum proposita,
jam, quum ille scriberet, in toto imperio Constan-
tinopolitano, imo in Occidente, in Asia Minori, in
Palaestina‚ in Syria occidentali maximos tumultus exci-
taverat, haud paucis errori adhaerentibus eumque tuen-
tibus, pluribus vero illum ut inauditam et sacrilegam
novitatem respuentibus vel etiam impugnantibus. Eo
praesertim tempore quo tredecim posteriores Disserta-
tiones compositae sunt atque editae, anno nempe 343 et
biennio proxime sequenti, pestis illa supra quam dici
potest invaluerat: quippe quae, anno 325, auctoritate
318 Patrum Nicaenae Synodi damnata, aliquantum re-
pressa videbatur; at, exstincto anno 337 pio imperatore
Constantino et suffecto Constantio, sectae nesariae addic-
tissimo, denuo caput extulerat, et, principis protectione
fulta, novos et multo graviores cierat motus. Incredibile
dictu est quanta perturbatio ferme ubique terrarum
christiano nominc gloriantium, quot miseriae exinde
natac sint. Haec graphice describit Vincentius Lirinen-
sis (1) : « Cujus quidem temporis periculo, ait, satis
superque monstratum est, quantum invehatur calamitatis
novelli dogmatis inductione. Tunc siquidem non solum
parvae res, sed etiam maximae labefactatae sunt. Nec
enim tantum affinitates, cognationeS‚ amicitiae, domuS,
verum etiam urbeS‚ populi, provinciae, nationeS, uni·

(¹) ln Commonitorio adversus haereticos, pag. 4 edit. Romanae a. ¹⁷³1,

