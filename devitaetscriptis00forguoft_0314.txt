-288-

Concinit S. Cyprianus, De Exhortatione martyrii :
«Primi, inquit, in dispositione divina septem dies
annorum septem millia continentes. » — Et ad Deme·
triana-m de senescente mundo ita scribit : « Scire debes
senuisse jam mundum. non illis viribus stare quibus
prius steterat, nec vigore et robore eo valere quo antea
praevalebat. Hoc mundus ipse jam loquitur, et occasum
sui rerum labentium probatione testatur ε non hieme
nutriendis seminibus tanta imbrium copia; non frugibus
aestate torrendis solita flagrantia est; nec sic verna de
temperie sua laeta sunt; nec adeo arboreis foetibus
autumna foecunda sunt. Minus de effossis et fatigatis
montibus eruuntur marmorum crustae, minus argenti
et auri opes suggerunt exhausta jam metalla. Deficit in
agris agricola, in mari nauta, miles in castris, inno—
centia in foro, justitia injudicio, in amicitiis concordia,
in artibus peritia, in moribus disciplina. Minuatur ne-
cesse est quidquid fine jam proximo in occidua et
extrema devergit. »Et mox : « Haec sententia mundo
data est, haec Dei lex est, ut onmia orta occidant, ct
aucta senescant, et infirmentur fortia, et magna minuan-
tur, et cum infirmata et diminuta fuerint, finiantur.
Cum olim ultra 800 et 900 annos vita hominum longaeva
procederet, vix nunc potest ad centenarium numerum
pervenire. Canos videmus in pueris, capilli deficiunt
antequam crescant, nec aetas in senectute desinit, sed
incipit a senectute. Sic in ortu adhuc suo ad finem
nativitas properat, sic quodcumque nunc nascitur mundi
ipsius senectute degenerat, ut nemo mirari debeat sin-
gula in mundo coepisse deficere, quando totus ipse jam
mundus in defectione sit et in sine. » Unde postea con· Ι
cludit scriptor ; « Quia jam mundi finis in proximo est,

