—344—

gregationem gentium, assumpsit; David Sauli, inimico
suo, beneficia rependit, et Jesus doctrinam hanc incul—
cavit (1) z Orate pro inimicis vestris; David Deo carus
suit, et Jesus Filius Dei est; David accepit regnum
Saulis, persecutoris sui, et Jesus accepit regnum Israe-
lis, persecutoris sui; David propter inimici sui mortem
flevit, lamentaque emisit, et Jesus lacrymas fudit, quia
Hierosolyma, quae ipsum persequebatur, vastanda erat;
David regnum Salomoni tradidit et populo suo aggre-
gatus est, et Jesus, clavibus Simoni traditis, ad eum
qui se miserat ascendit; propter Davidem filiis ejus
remissa sunt peccata, et propter Jesum peccata gentibus
condonantur.

Elias quoque persecutionem subiit, et Jesus perse-
cutionem subiit. Eliam vexavit Jezabel homicida, et
Jesum vexavit synagoge, persecutrix et homicida.
Elias, propter peccata Israelis, coelum a pluvia prohi-
buit, et Jesus, in adventu suo, propter iniquitates po-
puli, Spiritum a prophetis prohibuit; Elias servos Baal
neci dedit, et Jesus conculcavit Satanam ejusque exer-
eitus; Elias suscitavit filiurn viduae, et Jesus ad vitam
revocavit filium viduae, item Lazarum et filiam archisy⁴
nagogi; Elias viduam parvulo pane aluit, et Jesus ho-
minum millia paucis panibus satiabat. Elias curru in
coelum sublatus est, et Salvator noster ascendit et a
dextra Patris sui sedet; Spiritum Eliae accepit Eliseus,
et Jesus in facies Apostolorum suorum insufflavit.

Eliseus quoque persecutionem subiit, et Jesus per-
secutionem subiit. Eliseus a filio Achabi‚ filio homicidae,
vexatus est, et Jesus a populo homicida vexatus est;

(1) Luc. Vl, 28.

