-174—

erudite disserit. Praefationem anglice conscriptam exci-
pit textus Syriacus trium capitum quae, in Epistola
Georgii gentium saepius commemorata, ad argumentum
nostrum pertinent. ln ipso autem Homiliarum tenore
proponendo sere codicibus B et B adhibita fides, ita
tamen ut ex Cod. A loci quidam suppleantur, adda·
turque interpunctio accuratior, et ex omnibus simul
collatis puncta diacritica appingantur. Variantes lec-
tiones diligentissime collectae et adnotatae, iis exceptis
quae nullius prorsus momenti sunt quoad sensum; utque
facilius institui queat comparatio cum editione Romana,
quas haec exhibet paragraphorum notaS‚ eae contextui
Syriaco insertae fuere.

Ex dictis colliges, quam egregia sint cl. Wrightii
merita in Aphraatem nostrum, cujus primigenium opus,
e tenebris et pulvere erutum, post longam saeculorum
seriem, tandem in propatulo posuit. Insuper vero pro-
miserat, sese Homilz'as anglice interpretaturum; quae
translatio, duodecim annis inde a c< prioris voluminis »
emissione lapsis, nondum, quantum scimus, lucem
aspexit. Interim ansam praebuit editio Londinensis cl.
Bickell ut in Seleotz‘s scriptis Pati-um ecclesiae Syriacae (1),
germanice exhiberet Dissertationes octo ; De fide, De
caritate, De jejunio, De oratione, De paenitentia, De
paschate, De virqz'nitate, De morte et temporibus novis-
simis. Eadem editione ad conscribenda Proleqomena in
Aphraatz's, Sapientis Persae, sermones homileticos (2) ἰ
usus est Franciscus Sassius; qui tamen, eruditione non
vulgari, simul versionem Armeniacam ab Antonello

(1) ln Bibliothek der Kirchenvciter ....... herausgegeben unter der “

Oberleitung von Dr. valentin Thalhot'er. Kempten, 1874.
(Ξ) Lipsiae. 1879.

