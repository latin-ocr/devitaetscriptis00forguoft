monachum illum Theodoretus inviserit admodum adhuc
juvenis, ac proinde non ante a. 400; anno namque 393
ipse natus erat. « Oculis illum conspexi, ait, sanctaeque
illius dexterae benedictionem percepi, cum adolescen-
tulus adhuc matrem ad eum profectam essem comitatus.
Atque illam quidem de more aperta janua colloquio et
benedictione dignatus est; me vero intromissum precum
suarum opibus impertiit. Quibus utinam nunc quoque
fruar, qui vivere ipsum credo, et angelorum choris
iuteresse, majorique quam olim apud Deum fiducia utib)

Ex rationibus et testimoniis adductis, praesertim si
omnia simul considerentur, manifestum sane est apud
Theodoretum nou Sapientis Persae historiam enarrari,
nihil proinde ex illo fonte hauriri posse ad complendam
vitae Aphraatis historiam, quam supra valde mancam et
imperfectam, prout scilicet per monumentorum inopiam
simulque temporis atque ingenii angustias licuit, exhi-
buimus.

ll

