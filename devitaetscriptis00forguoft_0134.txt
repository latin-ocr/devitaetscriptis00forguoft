—114-

nos, Aetianos seu Eunomianos, Paulinianos, Sabellianos,
Photinianos, Borborstas, Catliaros, Audianos, Messa· -
lianos memorat et refellit, neque Chaldaeos sive Astro-
logos omittit. Quoad Aphraatem vero, multum abest ut
tam multa tamque diversa protulerit. Neque carmina,
quae quidem ad nos pervenerint, composuit unquam,
neque ullum Scripturas librum ab initio ad finem, sed
quaedam tantum loca et effata, data occasione, interpre-
tatus est. ln Homiliis quae ipso auctore prodiere et ad
nos transmissae fuere, late disputat contra Judae0s;
aliqua etiam adversus Chaldaeos et artes magicas,
itemque adversus Manicheismum et hujus haereseos pro-
pagines passim inserit; at de Arianismo sectisque affi-
nibus, quas Ephraemus, suadentibus temporum adjunctis,
speciali quodam ardore semper impugnavit, ne ullum
quidem verbum habet.

Praeterea vero in Sapientis Persae Epi-stolis occurrunt
singulares quaedam sententiae quae doctrinae ipsius in—
dolem magis circumscribunt et illam a Doctoris Nisibeni
placitis plurimum differre ostendunt. Talis est opinio
juxta quam mundus post sex annorum millia ab eJus
exordio computanda destruendus esset (1). Huic enim
errori, quem ex prava aliquot testimoniorum S. Scrip-
turae explicatione ortum, haud pauci ex antiquis Patribus
amplexi erant, calculum adjicit Aphraates in Epistola de
charitate (2), ejusdem vero vel leve vestigium apud
S. Epliraemum frustra quaesieris, qui tamen novissima
omnia, uti judicium, resurrectionem mortuorum, secun-
dum Christi adventum, antichristum et consummationem
saeouli, carminibus celebravit.

(1) Vid. sup, p. 28 seqq.
(Ξ) §133 ap. wrigm„ μ. ὼ .

