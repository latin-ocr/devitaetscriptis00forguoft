-214-

redirent et ad Dominum converterentur. Si enim poeni-
tentiam egissent, haec accepta fuisset, sicut accepta fuit
conversio Ninivitarum, qni, praedicta sibi subversione,
publicam peragendo poenitentiam, iram divinam a se
averterunt; sicut etiam, inito foedere, Gabaonitis pro-
missum est, ipsos non deletum iri cum Chananaeis;
denique sicut Rahab poenitenti venia concessa est eo
quod crediderat. Eodem igitur modo et Amalecitarum
poenitentia accepta fuisset, si credidissent : Deus
quippe quadringentis annis patientia erga illos usus est.
Sed lapso toto hoc tempore, cum vidisset eos nullo
modo converti, ira in illos exarsit, recordatusque est
praedictionis quam Moyses in libro sancto consignavit.
Itaque postquam Saul solio potitus est, dixit Deus
Samueli (t) : Hoec manda reqz' : Memini eorum quae feeit
vobis Amalec, quum exeuntibus ex AEqypto armatus
occurrit,· idcirco nunc pei-qe et interfice Amalec, quia
peccavit. Saul igitur adversus Amalecitas processit,
eosque clade affecit; sed quia, misericordia motus,
quibusdam eorum pepercerat, e solio dejectus est.
Hisce autem reliquiis domus Agag, quem vita donaverat
Saul, accensendus est Aman; Mardochaeus vero oriun-
dus erat ex stirpe Saulis, qui familiam Agag magna ex

parte deleverat.

Sed homines sunt, carissime, qui Mardochaeum re-
prehendentes, haec quaerunt : c< Cur Amani, qui in uni·
verso regno plurimum pollebat, non assurexit? ecquid
detrimenti passus fuisset. si illi exhibuisset honorem?
Si enim (ita pergunt isti), Amani assurrexisset, contra
ipsum ejusque populares perversum illud consilium non

(¹) Ι Requm XV, 2, 5Δ

 

