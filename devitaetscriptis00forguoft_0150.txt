PARS ALTERA.

De seriptis et doctrina Apnraatis.

Jam supra, ubi de aetate qua Aphraates vixerit scrip-
seritque sermo erat (1), ostendimus quanti facienda sint
ejus opera; quippe quae continent de fide, studiis ac
moribus Christianorum in Mesopotamia et Perside de-
gentium monumentum vix non omnium antiquissimum.
Nec minoris momenti ei sunt qui in addiscendis per-
scrutandisque linguis Semiticis versatur, cum ad litte-
rarum Aramaearum origines proxime ascendant. Illi
demum maximo emolumento esse possunt, qui ad Sacrae
Scripturae studium appulerit mentem, sive verum ge-
nuinumque textus inspirati sensum tantum inquirere,
sive etiam de antiquis versionibus Syriacis judicium ²
serre velit.

Quare operae pretium facturum me arbitror, si, qui· ζ
busdam antehac de auctoris nostri vita delibatis, ad
scripta ejus examinanda, doctrinamque quam continent -
diligentius rimandam nunc accingar.

(¹) Videsis pag. 70 seqq.

