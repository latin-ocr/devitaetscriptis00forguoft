—128—

tuum spinas exscindens, et dominicam segetem expur-
gans et evangelicorum seminum tempestivos Domino
fructus offerens. Inde Antiochiam venit, haeretica tunc
procella vehementer agitatam, diversatusque ante urbem
in gymnasio quodam philosophiae, cum Graecae linguae
pauca verba didicisset. plurimos statim ad divinos
sermones audiendos pertraxit, et, semibarbara lingua
loquens, animi sensa exprimebat. n

ln hac Theodoreti narratione nihil est quod sit con-
forme imagini Sapientis Persae a nobis adhuc delineatae,
vel potius (ut veritati magis modestiaeque simul consu-
laml adumbrata} z tempus, habitationis locus, vitae ratio
et institutum omnino differunt; docendi etiam dissimilis
est materia, scopus diversus : anachoreta enim de quo
apud Episcopum Cyrensem sermo est, praeter propriae
sanctificationis atque perfectionis curam, fere totus erat
in impugnandis Arianis et fideli populo Antiochiae ab
eorum deceptionibus tuendo; at Homilz'arum scriptor
nunc virtutes christiano homine dignas commendat,
nunc Judaismum convellere nititur, Arianismi vero et
Arianorum ne mentio quidem vel nomen apud ipsum
occurrit. Quod autem speciatim ad temporis discrimen
attinet, luculentius id manifestatur duobus factis quae
memorat Theodoretus. Prius cst colloquium ab Aphraate
monacho, Antiochiae, dum «haeretica procella » ibi
saeviret, habit-um cum imperatore Valente, Arianae im-

pietati addicto et Catholicis infensissimo, quod circa „

a. 375 contigisse necesse est; ad illud enim tempus
referenda esse et Meletii Patriarchae exilium, et motam
contra omnes Antiochenos in orthodoxa fide perseve-
rantes persecutionem ex eodem teste discimus. Alterum
pro diversitate temporis indicium ex eo eruitur quod

