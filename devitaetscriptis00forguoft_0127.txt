..109-

reducat. Quidam autem cx nobis vincuntur ..... » Quum
igitur alii non sint isti milites seu bellatores spirituales
ab iis « qui, statum monasticum amplexi, sese Deo
obligarunt atque consecrarunt, » in horum censum Sa-
pientem Persam referas necesse est.

Sed haec ea de re satis sint.

Quaeri tamen adhuc ab aliquo posset, cum ex argu-
mentis intrinsecis constet auctorem nostrum, dum
Epistulas scriberet, coenobitam fuisse, unde et qui fiat
ut, de codem tempore agentes, ei episcopales infulas
asserere conati simus. Respondemus, illa duo adeo
inter se non pugnare, ut contra facili atque obvia ex·
plicatione prius cum altero componi queat. Omnes enim
norunt jam primis post religionem christianam propa—
galam saeeulis monachos ad episcopatum frequenter
promotos esse; qui mos ita, tempore progrediente, in
ecclesia orientali invaluit, ut, praesertim inde a concilio
Trullano, anno 6902 habito, pauci admodum sint ex
sacerdotibus saecularibus, qui Praesules constituantur.
Quemadmodum autem qui hodie sive apud Graecos, sive
etiam apud Latinos, c coenobio ad dioecesim regendam
assumuntur, non dicendi sunt religionis vota ex neces-
sitate abjicere, nisi quatenus forsan eorum adimpletio
muneri novo susceptisque officiis contraria sit, ideoque
alteram illi dignitatem accipiunt, priorem non amittunt;
ita Aphraati, ad episcopalem provecto cathedram, adhuc
coenobitis se annumerare, hosque ut socios atque com-
militones alloqui licuit, eo vel magis quod commune quasi
contubernium cum fratribus usque servavisse videatur.
Eum namque in monasterio S. Matthaei sedem habuisse
suam tanquam verisimillimum supra (tl admisimus.

(ι) cfr. p. 79.

