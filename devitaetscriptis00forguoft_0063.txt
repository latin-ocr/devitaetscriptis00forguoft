-45-

in medio corpore et sensu privari, quia ei haud multum
conveniebat haec assertio: ln medio corpore spiritum ani-
malem semz'nari. — Quonam autem sensu et acceptione
prudenti dici illud potest? Spiritus enim animalis, sensu
carens, in nulla creatura existit, nisi tantum in semini-
bus, in herbis atque in arboribus, et in foetibus forsan
utero inclusis; quod enim haec alit et eis incrementum
affert, caret sentiendi et sese a loco in locum movendi
facultate. Nam cum, ut docent sapientes, substantia
dividatur in corpoream et incorpoream. et prior disper-
tiatur in animatam et inanimatam, substantia animata
ipsa ulterius dividitur in animal, zoophytum (ι) et plan-
tam. Et animal quidem est illud omne quod vivit et sese
a loco in locum aut in aero, aut in terra, aut in aqua
transfert. Zoophyta vero sunt spongiae, conchylia ple-
raque et omnia illa quae, dum uni loco affixa sunt nec
ab eo voluntate sua recedunt, vivunt, et sentiunt, si
quid ad ea accedat et ea tangat; et ea vivere apparet
tum ex eo quod sentiant, tum ex eo quod sanguis ex
iis egrediatur si amputentur. Planta autem est id quod,
lixum, plantatum et constitutum in uno loco, quamdam
habet animam, sensu carentem, qua} illud alit et ad in—
crementum ducit una cum terra, aqua et sollicitudine
Creatoris. Huic speciei animae plantae assimilavit auctor
ille Persa animam humanam, quam dicit post mortem
sensu privari et medio in corpore sepeliri. At viliorem
etiam anima plantae ostendit esse animam quae medio in

(Ι) tlt-232 Ao...- verbotenus cst animal plantae.

