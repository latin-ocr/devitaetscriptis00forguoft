..95-

autem humilitatem mihi inculcabis‚ qui elatus es et
superbia tumidus? Qua fronte mihi praecipies : Alii alios
diligite, cum sis, odii et irae plenus? Qui mihi dices :
Si quis quod tuum est abstulerit, ne repetas, dum quod
tuum est tu exigis cum usura? Qua ratione me jubebis
esse modestum, qui impudens es, garrulus et jactans?
Quomodo me hortaberis ut mundum hunc relinquam, in
quo tu demersus jaces et suffocatus? Quomodo docebis
me pauperes refocillandos esse, vexans socios tuos
pauperes? Quomodo incitabis me ut id deponam quod
cordi inest. cum in te collectum sit vetus fermentum?
Quomodo mihi persuadebis ut in gratiam cum fratre
redeam, qui multorum hominum perturbas pacem? Si
vero opera haud honesta in te deprehenderim, mihi
dicis : Peccante me et impie agente, verba mea tu
sequere; cum tamen is qui docet simul et facit magnus,
quivero docet, nec facit. minimus sit vocandus. Pecu-
niam accepisti, recondidisti, et, clave tibi commissa,
portam custodis : tu non intras, et eos qui animo
ingrediendi accedunt prohibes. Corporis oculus es, sed
caecitate laboras, et corpus, deficiente oculo, in tenebris
jacet. Corpus tuum caecum est; te caeco, faciei ejus
ornamentum lumine caret; caecus igitur caecum ducis,
et vis totum corpus tuum in foveam projicere. Sal si
insipidum fiat, foras abjicitur; servus qui pecuniam
suam abscondit mittitur in tenebras; famulus qui socios
percussit poenas domino suo dat; pastoris imperiti
oculus excaecatur, ejusque brachium arescit. Sacerdotes
non indicarunt ubi sit Dominus, hunc custodes legis
non noverunt, pastores perfide in eum egerunt, et ex
prophetis Hierosolymae prodiit idololatria in universam
terram. Principes populi mei reliquias eius collegerunt

