-216-

progenie, quae benedictionem a Noacho perceperat,
Idcirco Amalec, lilius Eliphaz et Esavi nepos, ut male-
dictiones Noachi et Isaaci benedictiones irritas redderet,
Jacobi posteros armis aggressus est. Tum Deus aequa‘m
banc de Amalec sententiam tulit, ut a filiis Rachelis ejus
memoria deleretur. Et reipsa bellum contra eum gesse-
runt primum Josue, Nuni filius, ex tribu Josephi oriun-
dus, dein Saul, qui a Benjamino genus ducebat; ejus
vero reliquias Mardochaeus jejunio suo perdidit. lta, quia
prae omnibus aliis Esavi posteris Amalec filiis Jacobi
bellum illatum voluit, ipsa ejus memoria deleta est.

Ex hisce vides quomodo per Mardochaei et Esther-is
jejunium Aman e dignitate sua deturbatus sit et Amale-
citarum reliquiae neci traditae, Mardochaeo potestatem
Amanis accipiente, ita ut in universo Assueri regno
plurimum polleret. Esther autem regina loco Vasthi
constituta erat. »

Et haec quidem Sapiens Persa. Quae, quamvis paulo
longiora, integra afferre operae pretium visum est, ut
melius pateat quam verum sit quod initio asseruimus,
auctorem nonnunquam, perinde ac si quo intendat
oblitus esset, per multos ambitus vagari, alia ex aliis

diverticula quasi aucupari, orationem suam inutili rerum ,5-
verborumque copia aliquando onerare et implicare magis '

quam ornare, donec, veluti ad se reversus et memor
subito unde scribendi initium fecerit, lectorem, plurimis
erroribus devium ac fatigatum, ad propositum tandem
reducat.

 

{l
ἐ

⁴

,ἔ
ἕ

