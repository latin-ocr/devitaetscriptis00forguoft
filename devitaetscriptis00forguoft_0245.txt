—221—

est. ltem instruam te de alia re quam quaesivisti, cur
nempe justorum preces nunc exauditae a Deo, nunc
rejectae fuerint. Demum describam tibi annos unius·
cujusque priorum generationum, usque ad eam aetatem
qua Jerosolyma vastata est et gratia Dei spoliata:, et
ostendam qua sollicitudine justi benedictionem a se
defluentem custodierint, donec per Christum ad gentes
derivaretur. » —- Vides in hisce locis sermonem fieri de
quaesitis quorum in Epistola pagg. 68 et 69 recitata nec
vestigium nec volam reperire est.

Neque tamen ex testimoniis adductis aliisque simili-
bus licebit continuo inferre, Aphraatem ad scribendum
nonnisi amici interrogationibus inductum esse, vel ea
tantum tractavisse de quibus rogata sententia fuisset :
ipse enim haud semel testatur varia a se praeter scisci-
tantis desiderium et postulationem proponi atque ex-
plicari. lmo maj0rem Dissertationum partem non ad
morem alicui petenti gerendum, sed praecipue saltem
propter praesentes vel imminentes temporis necessitates
aut ex polemico, quem aiunt, fine editam esse, ex
indiciis intrinsecis colligi posse putaverim. Quod verum
videtur tum de Homilz‘a V, tum de Homiliis XI-XXII,
non solum quia in his tredecim lucubrationibus, secus
ac in reliquis, licet auctor ipse plerumque scopum
assignet quem prosequitur, nulla occurrit cujuscumque
quaesiti mentio, sed etiam quia in iisdem, si vigesimam
et vigesimam secundam excipias. conceptis verbis indi-
catur alia scribendi occasio, imprimis Judaeorum impu-
gnationes, quas retorquere atque refellere necesse foret.

Et sane tantum abest ut Epis-totam XIV, v. g., ad
consulentem rescripserit Sapiens Persa, ut nec alicui
singulari personae eadem primum destinata suerit. Unde

