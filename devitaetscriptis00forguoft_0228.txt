„206-

vocabulis peregrinis refertus est quam vulgo in aliorum
scriptorum, praesertim recentioris aetatis, operibus. In
Homilz'is non solum frustra quaesieris farraginem illam
vocum sive Arabicarum, sive Graecarum, quarum ad-
mixtione lingua post saeculum Vll ab antiqua puritate
deflexit, sed, quamquam auctor natione suit Persa,
nullum reperies verbum extraneum, quod hanc eJ'us
originem prodat. Syntaxis etiam adeo habet formam
vere Semiticam‚ imprimisque Aramoeam, ut ei qui syn-
taxeos Syriacae regulas addiscere vel aliis tradere velit
ad Aphraatem praecipue recurrendum esse vir doctissi-
mus Noeldeke optimo jure pronuntiet (1).

Stylus magna simplicitate et perspicuitate plerumque
excellit, non varietate aut elegantia, neque sententiarum
splendore vel sublimitate. Nec tamen eo quod Disserta-
tionum liber communem cogitandi atque loquendi mo·
dum generatim non transcendat, putare debes eum
parvi faciendum esse. Hic namque illud obtinet quod
sapienter monet celeberrimus Annalium ecclesiastico-
rum parens, ad annum 356 : α Sicut, inquit, effossum
informe aurum et rude eo carius esse solet, quod nihil
videatur alterius metalli habere commixtum; ita egregia
monumenta, sua ipsa vetustate atque simplicitate mi·
cantia, quibus res potius quam verba in pretio esse
solent, gratiora plane erunt atque jucundiora quovis
scripto recentioris auctoris, quibuscumque eloquentiae
phaleris exornato. Quidquid enirn obducitur fuco atque
pigmentis suspectum redditur; pulchriorque enitescit
ipsa sua puritate simplicitas, quae, quod mentiri nesciat,

(l) ln opere praestantissimo Manciam-he Grammatilc (ualle, ¹875),
p. 21. cfr. Sassius, p. 16. ’

 

