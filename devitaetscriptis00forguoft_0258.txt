-234,

Homiliae tenore et disserendi modo sic proponi posset ;
Aphraates, ut impactum Christianis idololatriae crimen
repellat, non affert nisi exempla variorum hominum qui
propter dignitatis sive muneris excellentiam passim in
Scripturis dii vocantur, aut dicuntur filii Dei, utique
adoptione, non natura, vel quibus adoratio mere civilis
a viris etiam sanctissimis exhibita est; a pari igitur
Christus dicendus est silius Dei adoptivus; ei non latriae,
quae Summo Numini propria est, sed inferioris rationis
cultus debetur.

Quantumvis haec fucum saciant et obscuritatem ei qui
res minus diligenter considerat, nemini tamen, puto,
facile persuadebuntur. Si enim conclusio ista recte sese-
haberet, jam auctor, qui in ipso Dissertationis exordio
divinam Christi Domini naturam aperte professus est,
in sequentibus non minus aperte sibi contradiceret.

Nihilominus non negamus quae de modo argumen-
tandi Aphraatis asserta sunt3 verum is, quo utitur,
processus sufficienter explicatur, si scribentis scopum
prae oculis habeas. Nihil scilicet intenditur aliud quam
Judaeorum confutatio. Isti porro, pro nimia sua ad
externa et caerimonialia propensione, de internis fide-
lium sensibus vix solliciti, inquisitione de vera Christi
natura et dignitate sere posthabita, litem directe move-
bant de nominibus eidem inditis et de adorationis ipsi
exhibitae vocabulo; cultus ejus, qualis apud Christianos
institui consueverat, modum, expressiones, varia demum
signa ad trutinam vocabant, haec criminabantur, propter
haec blasphemiam conclamabant et idololatriam. Ejus-
modi accusationibus duplici via responderi poterat : vel
demonstrando Christum vero et proprio sensu, seu
natura, csse Dei Filium, ac proin latreutico cultu hono· -

