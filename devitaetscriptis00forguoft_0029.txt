-ῃ-

respondere interrogationibus tuis ad me directis. Quam-
quam propositum est praecipua tantum capita quaedam
de unaquaque ex ordine agitare, ne, si omnia singularum
quaestionum tuarum verba, prout jacent, expendero, ad
molem magnam excrescat oratio et exinde propter satie-
tatem nullum pariat oblectamentum. «Nam et baec
excellentia in sermone naturaliter requiritur, ›> ait Basi-
lius ille, rerum divinarum sapientia conspicuus, « ut
paucis verbis multa significet3 n quasi diceret, hanc
esse praestantiam scientiae et sapientiae doctoris, ut,
vocabula pauca proferens, iis complecti possit atque
manifestare ideas et veritates multas. Quod et ego pro
exigua mea facultate et scientia faciam. Hinc statim
responsum aggredior.

Caput primum. —- De viro illo qui vocatur Sapiens
Persa, a quo etiam liber aliquis Epistolarum‚ varia argu-
menta tractantium, conscriptus est.

Quisnam quidem fuerit hic Sapiens Persa, id est,
quaenam fuerit dignitas ejus seu gradus in hierarchia
ecclesiastica, vel quodnam fuerit ejus nomen aut habi-
tationis locus, certa fiducia dicere non possumus. Neque
enim ipse, in loco aliquo libri quem composuit, haec
aut quidquam horum nobis manifestavit, neque eadem
alibi scripta adhuc invenimus, neque ab ullo qui
apprime ea noverit didicimus. Talia autem de his temere
effutire, quorum firmam persuasionem non habeamus,
et de re loqui, dum ex multis quae de ea declarari
possent nec pauca tradere valemus, non convenit, mea
quidem, sicut et omnis hominis veritatem amantis,
sententia.

