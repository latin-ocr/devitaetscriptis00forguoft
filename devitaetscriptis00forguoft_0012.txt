— vm -

causa hic nominem : alterum, Ill. D. Beelen, qui viam
primus demonstravit, editis binis S. Clementis de virqz'-
nitate Epistolis ; alterum, cl. D. Lamy, magistrum meum
colendissimum, qui ut me primis hujus disciplinae ele-
mentis sedulo imbuerat, ita consiliis et magna etiam
suppeditata librorum necessariorum copia mihi in hoc
qualicumque opusculo exarando benigne adfuit.

Ut autem ex ingenti, quae studiosis suppetit, monumen-
torum Syriacorum multitudine, Aphraatz's vitam,ejusque
scripta, a cl. D. Wright ante paucos annos in vulgus
emissa, pro modulo meo illustranda susciperem, id
necessitas partim effecit, partim perspecta rei utilitas.
Nam cum variis de causis, quas hic referre nihil attinet,
non liceret publicas bibliothecas adire, ut inde docu-
mentum aliquod adhuc ineditum depromerem et ipse
primus typis vulgandum curarem, simul spes succur-
rebat nec supervacaneam sore nec viris doctis injucun-
dam disquisitionem aliquam in scriptorem illum, qui,
quamquam ad nostram usque aetatem vix notus suit,
merito tamen a cll. DD. Wright et Bickell Patrum
ccclesiae Syriacae antiquissimus salutatur.

Quid vero, ne spes illa ad irritum caderet, in hac'
mea lucubratione praestiterim, aut certe praestare sim
conatus, ipsa libri vel saltem indiculi praemissi inspectio
edocebit. Hoc equidem lectorem hic monitum volo, me
quum in variis documentis, tum in excerptis auctoris
mei bene multis latine transferendis ita versatum esse,
ut fidum imprimis agerem interpretem, de elegantiore

