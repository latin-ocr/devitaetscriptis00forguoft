...75-

versum postremo Romanum imperium funditus concus-
sum et emotum est. Cum namque profana ipsa Ariano-
rum novitas, velut quaedam Bellona aut Furia, capto
prius omnium imperatore Constantio, cuncta deinde
palatii culmina legibus novis subjugasset, nequaquam
deinceps destitit universa miscere atque vexare, privata
ac publica, sacra profanaque omnia, nullum boni et veri
gerere discrimen, sed quoscumque collibuisset tanquam
de loco superiore percutere. Tunc temeratae conjuges,
depopulatae viduae, profanatae virgines, monasteria de-
molita, disturbati clerici, verberati levitae, acti in exi-
lium sacerdotes, oppleta sanctis ergastula, carceres,
metalla : quorum pars maxima interdictis urbibus pro-
trusi atque extorres, inter deserta, speluncas, feras,
saxa, nuditate, same, siti affecti, attriti et tabefacti
sunt. » Hucusque Vincentius. Quamvis autem haec non
tam ad initia Constantii pertineant quam ad tempora
posteriora, quibus solus, duobus fratribus fato functis,
toto potitus imperio est, tamen, vix potestatem in Asiam
et AEgyptum per mortem patris adeptus, Arianismo
favit, orthodoxos in omnibus ditionis suae regionibus,
ac proin etiam in Syria occidentali, vexavit, atque erro-
rem variis celebratis synodis promovere studuit: quo
spectat, inter alia, concilium Antiochiae anno 341 ha-
bitum (1).

Tot ac tantarum turbarum vel haereseos ex qua ortae
erant nulla apud Aphraatem, vel levissima, mentio oc·
currit. Unde inferri jure posse putamus eum non in oeci-
dentali aliqua Mesopotamiae parte, sed orientem versus
circa Persidis fines vitam degisse. Quis enimin animum

Η) Csr. Mansi, ῑΔ ΙΙ, col. ¹306.

