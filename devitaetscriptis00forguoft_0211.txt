„189-

initium ejus. quando venit ut dormientes expergefaciat;
ardens et gravis est medietas ejus, quando venit ut
fruetus maturet; gratus et jucundus est finis ejus ,
quando appropinquat ad consummationem. >³

Atque baec Ephraemus. Ecquis vero. tot tamque
perspicuis testimoniis perpensis, infitias eat quod asse-
ruimus, S. Jacobum scilieet exhiberi tanquam Nisibenae
civitatis Episcopum ordine chronologico primum? Iisdem
autem et illud conficitur, S. Jacobum non modo usque
ad tertiam urbis obsessionem, quae a. 350 accidit,
superstitem non fuisse, sed nec secundam, ad annum
346 a rerum gestarum scriptoribus relatam, attigisse,
imo paulo post primam et initium belli, ac proin a. 338,
ut multi et gravissimi testantur auctores, diem obiisse
supremum. Ex adductis namque locis liquet, singulos
Praesules singulis civitatis oppugnationibus affuisse et
adversus singulos obsessores eam tuitos esse, primum
autem Antistitem tum fato functum cum bellum inchoa·
retur, siquidem « quies et ordo intraverunt cum eo et
egressi sunt cum eo. >³

Neque, quod attinet ad veram de Episcoporum Nisi-
benorum successione et de S. Jacobi obitu sententiam,
morari nos debet, ut mihi videtur, auctoritas chrono-
graphi omni caeteroquin fide digni, Eliae Nisibeni, qui
verbis supra recitatis (1) narrat, Babuaeo S. Jacobum,
Vologesem S. Jacobo, nnllo alio intercedente, suffectum
fuisse. Nam praeterquam quod idem scriptor ibidem no-
biscum in id expresse consentit quod caput rei est,
Jacobum videlicet anno 338 mortuum csse, nemo utique
dubitabit Ephraemi, testis coaevi, auctoritatem testimonio

(ι) pagg. ¹82 et ¹86.

