-97-

toribus colenda (i); et tandem, ἓ 23, quae rectorum
populi fidelis, si sua vocatione digni sint, munus et
excellentiam commendant encomiis magnificis sic prae-
dicat : <‹ Carissimi, filii pacis et discipuli Christi, vos
estis lux mundi, sal terrie et oculus corporis. Vos
familiariores sponsi comites, semen bonum, domus
supra petram aedificata. architecti sapientes, qui fun-
damenta jaciunt et humida manifestant. Vos agricolae
solertes, qui terrze proventus congregant et horrea
implent, negotiatores prudentes, qui ex pecunia sibi
commissa lucra comparant, operarii pretio conducti,
'qui, mercedem accipientes, majorem postulant. Vos
estis custodes clavium, legati fideles, tubicines. Vos
oeconomi et dispensatores, utres novi, vestes gloriae,
apostoli, virginis comptae desponsores‚ lux in tenebris,
filii pacis, Christi fratres et templum Spiritus. Curritis
in stadio, in agone fatigamini et coronas reportatis.
Vos vitis in vinea, semen tritici eximii, fructum centu-
plum proferens. Lucernas defertis accensas et intratis
per angustam regni portam. Vos filii dexterae estis, via
arcta et angusta incedentes. Per crucem liberati, san-
guine et corpore Christi redempti fuistis. Legati Christi,
praecones veraces, vitam per aquam confertis. Vos odor
suavis, qui in omnem locum diffusus est, creatura nova,
cui nihil inest veteris fermenti. A sponso invitati, vestes
longas, convivio congruentes, induistis. Jugum portatis,
sedetis in silentio, populo fideli alligati estis. Ab Eccle-
sia geniti, educatis [ilios ejus, oves congregatis. Vos
pastores inclyti, qui gregem suum in pascua pinguia
ducunt; et Salvator noster, pastorum princeps, lux est

(1)§§l7 «2118.

