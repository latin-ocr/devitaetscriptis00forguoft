-195—

ac illi sentiunt : si. inquam, illi his essent· similes,
nullus profecto in illorum scriptis esset suspicionis
locus : simplex enim ac candidum est virorum aposto-
licorum ingenium. »

Hucusque illa Athanasii verba, quae pro sua sententia
allegat Antonellus. Quaero utrum ex iis conficiatur quod
intendit vir eruditus? Si admittas (quod ego non infi-
tior), eum qui Jacobus, nullo alio nomine adjecto, supra
vocatur, esse Episcopum Nisibenum. num statim infe-
rendum, hunc aliquam de doctrina catholica lucubra-
tionem edidisse, seu « scriptis suis Ecclesiam illus-
travisse? » At quis, nisi praeconcepta opinione ductus,
vel potius excaecatus‚ illud unquam putaverit? Id unum
ex allato testimonio erui potest, inter viros ortho-
doxae fidei addictos vulgo numeratos fuisse Jacobum
Nisibenum et Praesules omnes qui cum eo hic recen-
sentur; ideo, si quae opera vulgavissent vel essent vulga-
turi, haec, etsi per se non unius forsan sensus capacia,
. omni suspicione haereseos eximenda. Paucis, hypothetice
de Patrum commemoratorum scriptis loquitur Athana-
sius, aliquid vero hujusmodi reipsa existere nec affirmat
nec negat : id quum legenti patet. tum ex eo confirma-
tur quod Jacobo eadem orationis forma adjungantur
Episcopi multi, a quibus librum quemdam vel libellum
exaratum esse nemo uspiam audiit.

Quod spectat ad anonymum illum qui tractatum dedit
De ecclesiasticis dogmatibus³ facile putaverim, eum dc
Homilz'is nostris cogitasse, dum liaec proferret ; « Neque
duas animas esse dicimus in uno homine, sicut Jacobus
et alii Syrorum scribunt, unam animalem, qua animetur
corpus et immixta sit sanguini, et alteram spiritualem,
quae rationem ministret. » Sed ut concedatur verba illa

